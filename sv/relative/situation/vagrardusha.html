<?xml version="1.0" encoding="UTF-8"?>
<html><body>
<h2>Han vägrar duscha</h2>

<p>"Min man har alltid varit noga med att sköta sin hygien, nu vägrar han att duscha."</p>
<p>Det kan finnas många olika skäl till att någon inte vill duscha.</p>
  <p>Till exempel kan det vara kallt i badrummet, han skäms för att visa sig naken eller så sitter han i andra tankar och upplever att han blir abrupt avbruten när du frågar.</p>

  <h4>Hur gör jag?</h4>
  <p>- Undvik direkta frågor som "Vill du duscha?". Förstår han inte frågan får du sannolikt ett nej. Säg istället: "Kom så går vi till badrummet så får du raka dig."</p>
  <p>- Visa handdukarna, låt honom känna på dem. Sedan tar du nästa steg: ”Känn om du tycker vattnet är lagom varmt.” ”Kom så ska jag hjälpa dig av med tröjan.” På så sätt leder du in honom i duschen steg för steg. Det är viktigt att skapa en trygg situation.</p>
  <p>- Se till att badrummet är uppvärmt, till exempel genom att låta varmvattnet rinna en stund.</p>
  <p>- Det är viktigt att försöka vara lugn och ha gott om tid. Planera så att allt som behövs finns till hands.</p>
  <p>- Utgå från tidigare duschvanor, men anpassa efter dagsformen. Går det inte att duscha idag, går det kanske imorgon.</p>
  <p>- Ge honom gärna något att äta innan.</p>
  <p>- Kanske kan du locka genom att ta fram en deodorant eller after shave som han tycker om.</p>

<img src="/all/situation/dusha.jpg"/>

</body>
</html>
